<html>

<style>
        body {
            font-family: "Century Schoolbook", serif;
            margin: 0;
            padding: 0;
            background-color: #f4f4f4;
            color: #555;
			margin-top: 5%;
			margin-left: 20%;
			margin-right: 20%;
			margin-bottom: 10%;
			line-height: 1.25;
        }
</style>

<head>
<title>selim'in günlüğü, 6 mart</title>
</head>
<body>


<p align="right">
	<i>etme</i>
</p>

<p align="justify" style="width:100%;">
duydum ki bizi bırakmaya azmediyorsun, etme. <br>
başka bir yar, başka bir dosta meylediyorsun, etme. <br><br>

sen yadeller dünyasında ne arıyorsun yabancı? <br>
hangi hasta gönüllüyü kastediyorsun, etme. <br><br>

çalma bizi, bizden bizi, gitme o ellere doğru. <br>
çalınmış başkalarına nazar ediyorsun, etme. <br><br>

ey ay, felek harab olmuş, altüst olmuş senin için… <br>
bizi öyle harab, öyle altüst ediyorsun, etme. <br><br>

ey, makamı var ve yokun üzerinde olan kişi, <br>
sen varlık sahasını öyle terk ediyorsun, etme. <br><br>

sen yüz çevirecek olsan, ay kapkara olur gamdan. <br>
ayın da evini yıkmayı kastediyorsun, etme. <br><br>

bizim dudağımız kurur sen kuruyacak olsan. <br>
gözlerimizi öyle yaş dolu ediyorsun, etme. <br><br>

aşıklarla başa çıkacak gücün yoksa eğer; <br>
aşka öyleyse ne diye hayret ediyorsun, etme. <br><br>

ey cennetin cehennemin elinde oldugu kişi, <br>
bize cenneti öyle cehennem ediyorsun, etme. <br><br>

şekerliğinin içinde zehir zarar vermez bize, <br>
o zehiri o şekerle sen bir ediyorsun, etme. <br><br>

bizi sevindiriyorsun, huzurumuz kaçar öyle. <br>
huzurumu bozuyorsun, sen mahvediyorsun, etme. <br><br>
 
harama bulaşan gözüm, güzelliğinin hırsızı. <br>
ey hırsızlığa da değen hırsızlık ediyorsun, etme. <br><br>

isyan et ey arkadaşım, söz söyleyecek an değil. <br>
aşkın baygınlığıyla ne meşk ediyorsun, etme. <br><br>
 
 <br>
 <br>
 


<p align="right">
	mevlana
</p>


</p>

</body>
</html>
